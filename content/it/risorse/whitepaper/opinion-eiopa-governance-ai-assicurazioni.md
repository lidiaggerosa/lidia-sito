---
url: /risorse/whitepaper/opinion-eiopa-governance-ai-assicurazioni/
lingua: it
title: "Opinion EIOPA: governance dell'AI nelle assicurazioni | Lidia"
meta_description: "Lettura operativa dell'Opinion EIOPA su AI governance e risk management: proporzionalità, impact assessment e selezione degli use case. Download gratuito."
h1: "Dall'Opinion EIOPA ai fatti: governance dell'AI nelle assicurazioni"
keyword_primaria: "opinion eiopa intelligenza artificiale"
keyword_secondarie: "governance ai assicurazioni; ai risk management assicurativo"
tipo: whitepaper
gated: true
url_originale: https://www.lidiatech.ai/it/news/dall-opinion-eiopa-ai-fatti-guida-pratica-all-adozione-e-alla-governance-dell-ai-nelle-assicurazioni
cta_primaria: { testo: "Scarica il whitepaper", url: "#form" }
stato: approvato
approvato_da: Gianluca Gerosa
approvato_il: 2026-10-07
revisione: "07/10/2026 — sintesi nuova scritta dal PDF completo (SEO: pagina sottile), approvata in chat."
---
# Dall'Opinion EIOPA ai fatti: governance dell'AI nelle assicurazioni

Il 6 agosto 2025 EIOPA ha pubblicato l'Opinion su governance e gestione del rischio dell'AI nelle assicurazioni (EIOPA-BoS-25-360). Il paper ne dà una lettura operativa, con un obiettivo preciso: individuare i casi d'uso dell'AI che rendono di più con meno complessità regolamentare.

## A chi si applica l'Opinion

L'Opinion non riguarda le pratiche vietate né i sistemi ad alto rischio dell'AI Act, come il pricing nelle assicurazioni vita e salute. Copre tutti gli altri usi dell'AI in compagnia. Non introduce obblighi nuovi: spiega come leggere le norme esistenti (Solvency II, IDD, DORA) quando entra in gioco l'AI. L'approccio è per principi, non prescrittivo.

## Proporzionalità

Non esiste una regola unica. Controlli, policy, validazione e monitoraggio si calibrano sul rischio effettivo di ciascun caso d'uso. Per gli usi a basso impatto le aspettative di vigilanza sono limitate; per quelli critici sono stringenti. Così le risorse di governance si concentrano dove servono.

## Il primo passo: l'impact assessment

Ogni caso d'uso va valutato singolarmente su:

- clienti coinvolti, anche vulnerabili;
- impatto su continuità operativa, conti e reputazione;
- tipo di dati trattati;
- grado di autonomia del sistema;
- rilevanza del processo;
- rischio di discriminazione.

Dalla valutazione dipende il livello dei requisiti nelle sei aree indicate da EIOPA: fairness ed etica, data governance, documentazione, trasparenza, supervisione umana, cybersecurity.

## Requisiti graduati

- **Basso impatto:** una policy etica generale, documentazione essenziale, supervisione umana leggera, le policy IT già esistenti.
- **Impatto medio:** test periodici sui bias, versioni dei modelli documentate, spiegazioni disponibili su richiesta, ruoli di supervisione definiti.
- **Impatto elevato:** audit indipendenti, audit trail completo delle decisioni automatizzate, spiegazioni personalizzate, comitati di supervisione, test di sicurezza dedicati.

## Da dove partire: casi d'uso a basso rischio e alto ritorno

Il paper descrive quattro casi in cui l'AI affianca l'operatore senza decidere al suo posto:

- **analisi dei sinistri:** lettura del fascicolo, prima valutazione della copertura, segnali di possibile frode;
- **gestione dei reclami:** riconoscimento e classificazione, richieste interne, bozza di risposta;
- **verifica della conformità dei prodotti:** analisi della documentazione rispetto a norme e policy;
- **rapporti con gli intermediari:** richieste standard, smistamento, scadenze, reportistica.

In tutti e quattro la decisione finale resta umana e l'impatto sul cliente è indiretto.

## Cosa trovate nel paper completo

- La matrice di impact assessment dell'Annex I, commentata.
- I requisiti per livello di impatto, area per area.
- Le quattro schede dei casi d'uso, con le ragioni del basso impatto.
- I punti chiave per avviare l'esercizio in compagnia.

**FORM DI DOWNLOAD** — modulo del tema (`lidia/modulo`, `tipo: whitepaper`). Campi e consensi
in `docs/tecnico/moduli-delera.md`.

---

## Note per la build (non sono copy)

- 07/10/2026: sintesi sostituita (prima: **testo migrato alla lettera** il 14/09/2026, con una sola modifica: rimosso il riferimento a
  VECTIS nella riga dell'autore (decisione del 14/09). `stato: in-revisione`).
- **«GCR» dell'originale è stato letto come «GRC»**: da confermare.
- Contenuto **gated**: CPT `risorsa` con `lidia_gated = true`.
- È l'unico contenuto del lotto che parla al **settore assicurativo**: quando nascerà
  `/soluzioni/assicurazioni/` (secondo rilascio, ottobre) questo è lo spoke che le linka.
- Slug accorciato: l'originale era una frase intera.
